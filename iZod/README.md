**Si consideri il seguente modello di realtà concernente i file audio memorizzati in un riproduttore audio digitale iZod.**

### (A) Definire la seguente gerarchia di classi.

1. Definire una classe base polimorfa astratta FileAudio i cui oggetti rappresentano un file audio memorizzabile in un iZod. Ogni FileAudio  caratterizzato dal titolo (una stringa) e dalla propria dimensione in MB. La classe è astratta in quanto prevede i seguenti metodi virtuali puri:

   * un metodo di “clonazione”: FileAudio* clone().

   * un metodo bool qualita() con il seguente contratto: f->qualita() ritorna true se il file audio *f è considerato di qualità, altrimenti ritorna false.

2. Definire una classe concreta Mp3 derivata da FileAudio i cui oggetti rappresentano un file audio in formato mp3. Ogni oggetto Mp3 è caratterizzato dal proprio bitrate espresso in Kbit/s. La classe Mp3 implementa i metodi virtuali puri di FileAudio come segue:

   * per ogni puntatore p a Mp3, p->clone() ritorna un puntatore ad un oggetto Mp3 che è una copia di *p.

   * per ogni puntatore p a Mp3, p->qualita() ritorna true se il bitrate di *p è ≥ 192 Kbit/s, altrimenti ritorna false.

3. Definire una classe concreta WAV derivata da FileAudio i cui oggetti rappresentano un file audio in formato WAV. Ogni oggetto WAV è caratterizzato dalla propria frequenza di campionamento espressa in kHz e dall’essere lossless oppure no (cioè con compressione senza perdita oppure con perdita). La classe WAV implementa i metodi virtuali puri di FileAudio come segue:

   * per ogni puntatore p a WAV, p->clone() ritorna un puntatore ad un oggetto WAV che è una copia di *p.

   * per ogni puntatore p a WAV, p->qualita() ritorna true se la frequenza di campionamento di *p è ≥ 96 kHz, altrimenti
ritorna false.

### (B) Definire una classe iZod i cui oggetti rappresentano i brani memorizzati in un iZod. La classe iZod deve soddisfare le seguenti specifiche:

1. E definita una classe annidata Brano i cui oggetti rappresentano un brano memorizzato nell’iZod. Ogni oggetto Brano è
rappresentato da un puntatore polimorfo ad un FileAudio.

   * La classe Brano deve essere dotata di un opportuno costruttore Brano(FileAudio*) con il seguente comportamento: 
    Brano(p) costruisce un oggetto Brano il cui puntatore polimorfo punta ad una copia dell’oggetto *p.

   * La classe Brano ridefinisce costruttore di copia profonda, assegnazione profonda e distruttore profondo.

2. Un oggetto di iZod è quindi caratterizzato da un vector di oggetti di tipo Brano che contiene tutti i brani memorizzati nell’iZod.

3. La classe iZod rende disponibili i seguenti metodi:
   * Un metodo vector<Mp3> mp3(double, int) con il seguente comportamento: una invocazione iz.mp3(dim,br) ritorna un vector di oggetti Mp3 contenente tutti e soli i file audio in formato mp3 memorizzati nell’iZod iz che: (i) hanno una dimensione ≥ dim e (ii) hanno un bitrate ≥ br.

   * Un metodo vector<FileAudio*> braniQual() con il seguente comportamento: una invocazione iz.braniQual() ritorna il vector dei puntatori ai FileAudio memorizzati nell’iZod iz che: (i) sono considerati di qualità e (ii) se sono dei file audio WAV allora devono essere lossless.
   
   * Un metodo void insert(Mp3*) con il seguente comportamento: una invocazione iz.insert(p) inserisce il nuovo oggetto Brano(p) nel vector dei brani memorizzati nell’iZod iz se il file audio mp3 *p non è già memorizzato in iz, mentre se il file audio *p risulta già memorizzato non provoca alcun effetto.